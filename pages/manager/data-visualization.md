---
title: Visualizzazione
parent: Manager
---

# Visualizzazione dati del feed

Dopo aver attivato uno snapshot/versione, dal tab *Sommario* sono visibili alcuni contatori e grafici che forniscono indicazioni sul contenuto della base dati analizzata.

![img](../img/overview-data.png)

I contatori forniscono informazioni su:

- numero di aziende;
- numero di linee;
- numero di fermate;
- numero di corse;
- numero di passaggi in fermata.

Per fornire indicazioni sul numero di corse giornaliere sono inoltre  presenti due istogrammi:

- *Numero di corse per giorno*: sull'asse delle ascisse sono indicati i giorni del calendario di validità del feed, evidenziando in blu i giorni feriali, in verde il sabato e in arancione la domenica. Sull'asse delle ordinate sono riportate le corse, raggruppate per migliaia di unità.
- *Numero di km per giorno*: sull'asse delle ascisse sono indicati i giorni di validità del calendario, evidenziando in blu i giorni feriali, in verde il sabato e in arancione la domenica. Sull'asse delle ordinate sono riportati i chilometri.

![screenshot](../img/graph-manager.png)

Il tab *Produzione km* contiene invece tre tabelline che riportano ciascuna:

 - numero di linee;
 - numero di percorsi;
 - numero di corse;
 - totale km di linea (di cui urbano/extraurbano);
 - totale km contribuiti (di cui urbano/extraurbano);
 - totale km a conferma;
 - totale posti di linea;
 - totale di posti km a conferma.

Il dato numerico è fornito per i totali di km correnti, di preventivo e quelli in proiezione.

![img](../img/overview-progr-km.png)
